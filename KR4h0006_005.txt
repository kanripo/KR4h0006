# -*- mode: mandoku-view; -*-
#+TITLE: 玉臺新詠考異
#+DATE: 2015-08-25 00:30:46.324314
#+PROPERTY: ID KR4h0006
#+PROPERTY: BASEEDITION WYG    
#+PROPERTY: JUAN 卷五
<pb:KR4h0006_WYG_005-1a>¶
欽定四庫全書¶
　玉臺新詠考異巻五¶
　　　　　　　　　　姚安府知府紀容舒撰¶
　　江淹古體(文選李善註本作古離别五臣注本作/古别離案文通雜擬三十首皆擬古之)¶
　　(作不應此首獨題古體檢藝文類聚收此詩題曰/擬古雜體似誤以三十首之總題為第一首之本)¶
　　(題而本題反為佚去疑此書輾轉傳冩誤亦相同/又省去擬雜二字遂但曰古體耳然宋刻業已如)¶
　　(是今姑從之而/附識所疑於此)¶
遠與君别者乃至鴈門關黄雲蔽千里遊子何時還送¶
<pb:KR4h0006_WYG_005-1b>¶
君如昨日檐前露已團不惜蕙草晩所悲道路寒君在¶
天一涯妾心久别離願一見顔色不異瓊樹枝兔絲及¶
水萍所寄終不移¶
　　班媫妤(文選題下有詠扇二字以下張司/空休上人例推之是宋刻誤脱也)¶
綾扇如團月出自機中素畫作秦王女乘鸞向烟霧彩¶
色世所重雖新不代故竊悲凉風至(悲凉風藝文類/聚作愁秋凉誤)吹¶
我玉堦樹君子恩未畢零落委中路(委文選及宋刻並/作在今從藝文類)¶
(聚/)¶
<pb:KR4h0006_WYG_005-2a>¶
　　張司空離情¶
秋月映簾櫳懸光入丹墀佳人撫鳴琴清夜守空帷蘭¶
徑少行迹玉䑓生網絲庭樹發紅彩(庭宋刻作夜/誤今從文選)閨草¶
含碧滋羅綺為君整(羅綺句文選五臣/本作延佇整羅綺)萬里贈所思願¶
垂湛露惠信我皎日期¶
　　休上人怨别¶
西北秋風至楚客心悠哉日暮碧雲合佳人殊未來露¶
彩方泛艶月華始徘徊寳書為君掩瑶琴詎能開相思¶
<pb:KR4h0006_WYG_005-2b>¶
巫山渚悵里雲陽臺(雲陽選詩補註作陽雲案史記司/馬相如傳楚王乃登雲陽之臺孟)¶
(康註曰雲夢中髙唐之臺宋玉所賦/者言其髙出雲之陽則陽雲為誤)金鑪絶沈燎綺席¶
偏浮埃桂水日千里因之平生懐¶
　　丘遲敬酬栁僕射征怨¶
新歌自言妍雅舞空僊僊耳中解明月頭上落金鈿雀¶
飛旦逺近(旦宋刻/作且誤)暮入綺窻前魚戱雖南北終還蓮葉¶
邊惟見君行久新年非故年¶
　　答徐侍中為人贈婦¶
<pb:KR4h0006_WYG_005-3a>¶
丈夫吐然諾受命本遺家糟糠且棄置蓬首亂如麻側¶
聞洛陽客金蓋翼髙車謁帝時來下光景不可奢(此句/未詳)¶
幽房一洞啓二八盡芳華羅裙有長短翠鬢無低斜長¶
眉横玉臉皓腕巻輕紗俱㸔依井蝶共取落簷花何言¶
征戍苦抱膝空咨嗟¶
　　沈約登髙望春¶
登髙眺京洛街巷紛漠漠(紛漠漠藝文類聚作何紛紛/案紛桓古音雖通然此四句)¶
(正以轉韻見妙/今仍從宋刻)回首望長安城闕鬰盤桓日出照鈿黛¶
<pb:KR4h0006_WYG_005-3b>¶
風過動羅紈齊童躡朱履趙女揚翠翰春風摇雜樹葳¶
蕤緑且丹寳瑟玫瑰柱金羈瑇瑁鞍淹留宿下蔡置酒¶
過上蘭解眉還復斂方知巧笑難佳期空靡靡含睇未¶
成懽嘉客不可見因君寄長嘆¶
　　昭君辭(文苑英華/作昭君怨)¶
朝發披香殿夕濟汾隂河於兹懐九逝(逝文苑英華作/折案楚詞九章)¶
(有魂一夕而九逝語/此正用之作折為誤)自此斂䨇蛾沾粧疑湛露(粧宋刻/作莊今)¶
(從文苑英華疑文苑英華作如義可/両存又註一作凝則又因疑字而誤)繞臆狀流波(臆文/苑英)¶
<pb:KR4h0006_WYG_005-4a>¶
(華作/臉)日見奔沙起稍覺轉蓬多胡風犯肌骨非直傷綺¶
羅銜涕試南望關山欝嵯峨始作陽春曲(陽文苑英/華作傷誤)終¶
成苦寒歌惟有三五夜明月暫經過¶
　　少年新婚為之詠¶
山陰桞家女莫言出田墅丰容好姿顔便辟工言語(辟/宋)¶
(刻作/僻誤)腰肢既軟弱衣服亦華楚紅輪映早寒畫扇迎初¶
暑錦履並花紋繡帶同心苣羅繻金薄廁雲鬢花釵舉¶
我情已鬰紆何用表﨑嶇託意眉間黛申心口上朱莫¶
<pb:KR4h0006_WYG_005-4b>¶
争三春價坐䘮千金軀(坐䘮二字未/詳疑或有悞)盈尺青銅鏡經寸¶
合浦珠無因達往意欲寄䨇飛鳬裾開見玉趾衫薄映¶
凝膚羞言趙飛燕笑殺秦羅敷自顧雖悴薄冠蓋耀城¶
隅髙門列騶駕廣路從驪駒何慙鹿盧劍詎减府中趨¶
還家問鄉里詎堪持作夫(詎堪二字相承作詎不堪解/此正如中郎枯桑知天風海)¶
(水知天寒句李周翰註訓知為豈知耳究為牽强疑詎/字本是誰字以形近而訛乂姚寛西溪叢語謂六朝呼)¶
(妻為鄉里引南史張彪傳為證然此詩通首皆擬夫對/婦之詞不應末二句忽脱語脉又令其夫問婦蓋郷里)¶
(指所出之田墅言我冨貴如斯可稱佳壻爾試還問郷/中之人誰堪以我為夫乎言外有非爾與我不堪配偶)¶
<pb:KR4h0006_WYG_005-5a>¶
(乃相矜相調之詞可不必别生𡵨解也但舊/説相沿已久未敢輕改古書姑附識於此)¶
　　雜曲三首¶
捨轡下彫輅更衣奉玉牀斜簮映秋水(斜古樂府/作聨悞)開鏡¶
比春妝所畏紅顔促君恩不可長鵕冠且容裔(古樂府/作鵕冠)¶
(宋刻作鷄冠樂府詩集作鵁冠案雄鷄為冠但有子路/一事斷乎無渉於艶情鵁鶄為冠更無出典呉氏註引)¶
(漢佞幸傳孝惠時侍中郎皆冠鵕䴊貝帶傅脂粉/於義為近蓋鷄鵁皆以形近訛耳今從古樂府)豈吝¶
桂枝亡¶
　　　携手曲¶
<pb:KR4h0006_WYG_005-5b>¶
西征登隴首東望不見家關樹抽紫葉塞草發青芽昆¶
明當欲滿蒲萄應作花流淚對漢使(流樂府詩/集作埀)因書寄¶
狹邪¶
　　　有所思¶
河漢縱且横北斗横且直星漢空如此寜知心有憶(有/藝)¶
(文類聚/作所)孤燈曖不明寒機曉猶織(曉猶藝文類/聚作猶更)零淚向¶
誰道鷄鳴徒嘆息¶
　　　夜夜曲¶
<pb:KR4h0006_WYG_005-6a>¶
　　雜詠五首¶
楊桞亂如絲綺羅不自持春草黄復緑(黄復宋刻作青/復悞藝文類聚)¶
(作復黄亦悞今/從呉氏註本)客心傷此時翠菭已結洧碧水復盈淇¶
日華照趙瑟風色動燕姬(色宋刻/作心悞)襟中萬行淚故是一¶
相思¶
　　　春詠¶
風來吹葉動風去畏花傷紅映已照灼况復含日光歌¶
童暗理曲遊女夜縫裳詎减當春淚能斷思人腸(後四/句文)¶
<pb:KR4h0006_WYG_005-6b>¶
(義不屬未/詳其故)¶
　　　詠桃¶
月華臨静夜夜静滅氛埃(下静字宋刻作/靖悞今從文選)方暉竟入户¶
圓影隙中來髙樓切思婦西園遊上才網軒映珠綴(文/選)¶
(李善註曰網户朱綴刻方連下云緑苔/此當云朱綴今並為珠疑傳冩之悞)應門照緑苔洞¶
房殊未曉清光信悠哉¶
　　　詠月(文選作應王中/丞思逺詠月)¶
輕陰拂建章夾道連未央因風結復解霑露柔且長楚¶
<pb:KR4h0006_WYG_005-7a>¶
妃思欲絶班女淚成行遊人未應去為此歸故鄉¶
　　　詠桞¶
江南簫管地妙音發孫枝殷勤寄玉指含情舉復垂(復/古)¶
(文苑作/腹悞)雕梁再三繞輕塵四五移曲中有深意丹誠君¶
詎知(誠古文/苑作心)¶
　　　詠篪¶
　　四憶詩四首(三言五言疑按四詩/宜入九巻  亦竄入)¶
憶來時的的上堦墀勤勤叙離别慊慊道相思相㸔常¶
<pb:KR4h0006_WYG_005-7b>¶
不足相見乃忘饑¶
憶坐時㸃㸃羅帳前或歌四五曲或弄兩三絃笑時應¶
無比嗔時更可憐¶
憶食時臨盤動容色欲坐復羞坐欲食復羞食含哺如¶
不饑(哺宋刻作唯蓋字形相/近而誤刋今從本集)擎甌似無力¶
憶眠時人眠强未眠解羅不待勸就枕更須牽復恐旁¶
人見嬌羞在燭前¶
　　十詠二首¶
<pb:KR4h0006_WYG_005-8a>¶
纎手製新竒刺作可憐儀縈絲飛鳯子結縷坐花兒不¶
聲如動吹無風自裊枝麗色儻未歇聊承雲鬢垂¶
　　　領邊繡¶
丹墀上颯沓玉殿下趨蹡(蹡宋刻/作鏘悞)逆轉珠佩響先表繡¶
袿香裾開臨舞席袖拂繞歌堂所歎忘懐妾見委入羅¶
牀¶
　　　脚下履¶
　　擬青青河邊草¶
<pb:KR4h0006_WYG_005-8b>¶
漠漠牀上塵中心憶故人故人不可憶中心長歎息歎¶
息想容儀不欲長别離别離稍已久空牀寄杯酒¶
　　擬三婦艶(宋刻無艶字然諸本皆有之諸家/所擬亦皆作三婦艶蓋宋刻悞脱)¶
大婦拂玉匣(拂玉匣宋刻作掃玉墀於/義為短今從樂府詩集)中婦結羅帷(羅/樂)¶
(府詩集作珠案羅帷不可言結楚詞蘇糞壤/以充幃註幃佩囊也疑帷字或幃字之訛)小婦獨無¶
事對鏡畫蛾眉(畫樂府詩/集作理)良人且安卧夜長方自私¶
　　古意¶
挾瑟叢臺下徙倚愛容光佇立日已暮戚戚苦人腸露¶
<pb:KR4h0006_WYG_005-9a>¶
葵已堪摘淇水未霑裳錦衾無獨暖羅衣空自香明月¶
雖外照寜知心内傷¶
　　夢見美人(案起二句似是和人之作疑題/有脱然諸本並同無從校補)¶
夜聞長歎息知君心有憶果自閶闔開魂交睹容色既¶
薦巫山枕又奉齊眉食立望復横陳忽覺非在側那惡¶
神傷者(惡字殊不可解/疑為意字之訛)潺潺淚霑臆¶
　　效古¶
可憐桂樹枝單雄憶故雌歳暮異棲宿春至猶别離山¶
<pb:KR4h0006_WYG_005-9b>¶
河隔長路路逺絶容儀豈云無我匹寸心終不移¶
　　初春¶
夾道覔陽眷佳人共携手草色猶自腓(腓宋刻作非誤/今從藝文類聚)¶
林中都未有無事逐梅花空教信楊桞(教宋刻作中藝/文類聚作交並)¶
(誤今從/初學記)且復歸去來含情寄杯酒¶
　　悼亡¶
去秋三五月今秋還照房今春蘭蕙草來春復吐芳悲¶
哉人道異一謝永銷亡屏筵空有設帷席更施張遊塵¶
<pb:KR4h0006_WYG_005-10a>¶
掩虚座孤帳覆空牀萬事無不盡徒令存者傷¶
　　桞惲擣衣詩一首¶
孤衾引思緒獨枕愴憂端深庭秋草緑髙門白露寒思¶
君起清夜促柱奏幽蘭不怨飛蓬苦徒傷蕙草殘(其/一)行¶
役滯風波遊子淹不歸亭臯木葉下隴首秋雲飛(雲藝/文類)¶
(聚作蓬然梁書/本傳亦作雲)寒園夕鳥集思牖草蟲悲嗟矣當春服¶
安見禦冬衣(其/二)鶴鳴勞永歎(呉顯令注曰/鶴疑作鸛)采菉傷時暮¶
念君方逺遊(遊宋刻作徭誤/今從藝文類聚)望妾理紈素(望藝文類聚/作賤案賤字)¶
<pb:KR4h0006_WYG_005-10b>¶
(文義可通而不及望字從/行人意中體出用意較深)秋風吹緑潭明月懸髙樹佳¶
人飾净容(净疑/作靚)招携從所務(其/三)歩欄沓不極離堂肅已¶
扃(堂宋刻作家誤/今從藝文類聚)軒髙夕杵散氣爽夜砧鳴瑶草隨歩¶
響幽蘭逐袂生歭&KR2152;理金翠容與納宵清(其/四)泛艶回烟¶
采淵旋龜鶴文凄凄合歡袖冉冉蘭麝芬不怨杼軸苦¶
所悲千里分垂涕送行李傾首遲歸雲(其/五)¶
　　鼓吹曲二首¶
别島望風臺(風樂府詩/集作雲)天淵臨水殿芳草生未積春花¶
<pb:KR4h0006_WYG_005-11a>¶
落如霰出從張公子還過趙飛燕奉帚長信宫誰知獨¶
不見¶
　　　獨不見¶
長安倡家女(長安宋刻作少長語不/可解今從樂府詩集)出入燕南陲(出入/二字)¶
(未詳疑為/出自之訛)惟恃德自美(惟樂府詩/集作與誤)本以容見知舊聞關¶
山逺何事總金羈妾心日已亂秋風鳴細枝¶
　　　度關山¶
　　雜詩¶
<pb:KR4h0006_WYG_005-11b>¶
雲輕色轉暖草緑晨芳歸山墟罷寒晦園澤潤朝暉春¶
心多感動睹物情復悲自君之出矣蘭堂罷鳴機徒知¶
遊宦是不念别離非¶
　　長門怨¶
玉壺夜愔愔應門重且深秋風動桂樹流月摇清陰綺¶
簷清露溽網户思蟲吟歎息下蘭閣含愁奏雅琴何由¶
鳴曉佩復得抱宵衾無復金屋念豈照長門心¶
　　江南曲¶
<pb:KR4h0006_WYG_005-12a>¶
汀洲采白蘋日落江南春(日落呉氏本註一作日暖然/落字更有蒼茫望逺之神)¶
洞庭有歸客瀟湘逢故人故人何不返春華復應晩不¶
道新知樂且言行路逺(且藝文類聚作空/樂府詩集作只)¶
　　起夜來¶
城南斷車騎閣道覆清埃(車樂府詩集作兵清/樂府詩集作青並誤)露華光¶
翠網月影入蘭臺洞房且莫掩應門或復開颯颯秋桂¶
響非君起夜來(非古樂府/作悲誤)¶
　　七夕穿鍼¶
<pb:KR4h0006_WYG_005-12b>¶
代馬秋不歸(代宋刻作黛誤/今從初學記)緇紈無復緒迎寒理夜縫¶
(夜文苑英/華作衣誤)映月抽纎縷的皪愁睇光連娟思眉聚(藝文/類聚)¶
(無的皪二句/蓋類書莭本)清露下羅衣秋風吹玉柱流陰稍已多(流/陰)¶
(句藝文類聚文苑英華/並作流景對秋夕誤)餘光亦難取(末三字宋刻作欲/難取藝文類聚作)¶
(欲難駐文苑英華作亦難取又註/難取一作誰與今從文苑英華)¶
　　詠席¶
照日汀洲際摇風緑潭側雖無獨繭輕(輕初學記/作絲誤)幸有¶
青袍色羅袖少輕塵象牀多麗飾願君闌夜飲(闌夜初/學記作)¶
<pb:KR4h0006_WYG_005-13a>¶
(蘭夜誤藝文類/聚作夜闌亦誤)佳人時宴息(宴藝文類/聚作安誤)¶
　　江洪詠歌姬¶
寳鑷建珠花(建字未詳案續漢書輿服志曰簮以瑇瑁/為擿長一尺端為華勝上為鳯凰爵以翡)¶
(翠為毛羽下有白珠垂黄金鑷然則古人亦/以鑷為首飾疑建當作間以音近而誤也)分明靚粧¶
㸃(粧宋刻/作莊誤)薄鬢約㣲黄輕紅淡鉛臉發言芳已馳復加¶
蘭蕙染浮聲易傷歎沈唱安而險孤轉忽徘徊雙蛾乍¶
舒斂不持全示人半用輕紗掩¶
　　舞女¶
<pb:KR4h0006_WYG_005-13b>¶
腰纎蔑楚媛體輕非趙姬映襟闐寳粟縁肘掛珠絲發¶
袖已成態動足復含姿斜睛若不盼當轉復遲疑何慙¶
雲鶴起詎减鳯驚時(驚宋刻作鸞誤馮氏校本註/一作驚於義為近今從之)¶
　　詠紅牋¶
雜彩何足竒惟紅偏作可灼灼類蕖開輕明似霞破鏤¶
質巻芳脂裁花承百和且傳别離心復是相思裹不值¶
情幸人豈識風流座(末句/未詳)¶
　　詠蔷薇¶
<pb:KR4h0006_WYG_005-14a>¶
當户種蔷薇枝葉太葳𬎼不摇香已亂無風花自飛春¶
閨不能静開匣理明妃曲池浮采采斜岸列依依或聞¶
好音度時見銜泥歸且對清觴湛其餘任是非(其文前/後不属)¶
(未喻/其故)¶
　　髙爽詠鏡¶
初上鳯凰墀此鏡照蛾眉言照長相守不照長相思虚¶
心㑹不采貞明空自欺(欺字未詳疑/為持字之訛)無言此故物更復¶
對新期¶
<pb:KR4h0006_WYG_005-14b>¶
　　鮑子卿詠畫扇(藝文類聚作髙爽詩蓋歐陽詢編/書之時此詩即從此書采出因與)¶
　　(髙爽相連偶/然悞視耳)¶
細絲本自輕弱彩何足眄直為發紅顔謬成握中扇乍¶
奉長門泣時承柏梁宴思粧開已掩歌容隠而見但畫¶
雙黄鵠莫畫孤飛燕(下畫字藝文/類聚作作)¶
　　詠玉堦¶
玉堦已夸麗復得臨紫微北戸接翠幄南路抵金扉重¶
叠通日影參差蔵月輝輕苔染朱履微澱拂羅衣(澱馮/氏校)¶
<pb:KR4h0006_WYG_005-15a>¶
(本註一作㶑案階非流水不得有㶑灧之紋爾雅澱謂/之垽説文滓澱也此正指人行之處泥滓微迹作澱為)¶
(是/)獨笑崑山曲空見青鳬飛¶
　　何子朗學謝體¶
桂臺清露拂銅陛落花沾美人紅粉罷攀鈎巻細簾思¶
君擊促織(擊促織三字未詳呉氏註本作/暫促柱於義可通而不言所本)玉指何纎纎¶
未應為此别無故坐相嫌¶
　　和虞記室騫古意¶
美人弄白日灼灼當春牖清鏡對蛾眉新花映玉手燕¶
<pb:KR4h0006_WYG_005-15b>¶
下拾池泥風來吹細桞君子何時歸與我酌尊酒¶
　　和繆郎視月¶
清夜未云疲細簾聊可發泠泠玉潭水(泠泠宋刻/作玲玲誤)映見¶
蛾眉月靡靡露方垂輝輝光稍沒佳人復千里餘影徒¶
揮忽¶
　　范靖婦詠歩摇花(隋書經籍志梁征西記室范靖/妻沈滿願集三巻則此婦有名)¶
　　(可考宜與鮑令/暉一例書名)¶
珠華縈翡翠寳葉間金瓊剪荷不似製為花如自生低¶
<pb:KR4h0006_WYG_005-16a>¶
枝拂繡領微歩動瑶瑛但令雲髻挿蛾眉本易成¶
　　戯蕭娘(蕭馮氏校本註一作繡按劉令&KR0570;有荅唐/娘詩又有贈謝娘詩皆舉其姓盖六朝女)¶
　　(妓有此稱/作繡悮也)¶
明珠翠羽帳金薄緑綃帷因風時暫舉想像見芳姿清¶
晨挿歩摇向晩解羅衣託意風流子(託藝文類/聚作記悮)佳情詎¶
肯私¶
　　詠五彩竹火籠¶
可憐潤霜質(質太平御/覧作雪悮)纎剖復毫分織作回風苣(苣藝/文類)¶
<pb:KR4h0006_WYG_005-16b>¶
(聚作縷義可兩存太平御覧/作葛則字形相近之訛也)製為縈綺文含芳出珠被¶
耀采接緗裙(采藝文類/聚作緑悞)徒嗟今麗飾(今宋刻作金誤/今從藝文類聚)豈¶
念昔凌雲¶
　　詠鐙¶
綺筵日已暮羅幃月未歸(幃藝文類/聚作帳)開花散鶴采(鶴藝/文類)¶
(聚初學記並作鵠案劉子駿鐙賦曰惟兹蒼鶴修麗以/竒負斯明燭躬含氷池庾子山七夕賦曰鶴熖初上羊)¶
(燈未安則/作鶴為是)含光出九微風軒動丹熖氷宇淡青暉(青宋/刻作)¶
(清誤今從/初學記)不吝輕蛾繞惟畏曉蠅飛¶
<pb:KR4h0006_WYG_005-17a>¶
　　何遜日夕望江贈魚司馬¶
湓城帶湓水湓水縈如帶日夕望髙城耿耿青雲外城¶
中多宴賞絲竹常繁㑹管聲已流悦絃聲復凄切歌黛¶
慘如愁舞腰疑欲絶仲秋黄葉下長風正騷屑早鴈出¶
雲歸故燕辭檐别晝悲還異縣夜夢在洛汭洛汭何悠¶
悠起望登西樓的的帆向浦團團月隠洲(月宋刻誤作/日隠本集誤)¶
(作映據黄伯思/東觀餘論改正)誰能一羽化輕舉逐飛浮¶
　　擬輕薄篇¶
<pb:KR4h0006_WYG_005-17b>¶
城東美少年重身輕萬億柘彈隨珠丸白馬黄金勒長¶
安九逵上青槐蔭道植轂擊晨已喧肩排暝不息(暝宋/刻作)¶
(暗今從藝/文類聚)走狗通西望(通古樂府/作束誤)牽牛亘南直相期百¶
戲旁去來三市側象牀沓繡被玉盤傳綺食倡女掩扇¶
歌小婦開簾織(倡女古樂府作大姊/小婦古樂府作小妹)相㸔獨隠笑見人¶
還斂色黄鶴悲故羣山枝詠初識烏飛過客盡雀聚行¶
龍匿酌羽方厭厭(方宋刻作前不甚/可解今從古樂府)此時歡未極¶
　　詠照鏡¶
<pb:KR4h0006_WYG_005-18a>¶
珠簾旦初巻綺機朝未織玉匣開鍳形寳臺臨净飾對¶
影獨含笑㸔花空轉側聊為出繭眉試染夭桃色羽釵¶
如可間金鈿畏相逼(畏宋刻作長呉氏本/註一作畏今從之)蕩子行未歸¶
啼粧坐沾臆¶
　　閨怨¶
曉河沒髙棟斜月坐空庭窻中度落葉簾外隔飛螢含¶
情下翠帳掩涕閉金屏昔期今未返春草寒復青思君¶
無轉易何異北辰星¶
<pb:KR4h0006_WYG_005-18b>¶
　　詠七夕¶
仙車駐七襄(仙車複下句鳯駕且與七襄文義不諧車/字襄字必有一訛藝文類聚作七驤尤不)¶
(可/解)鳯駕出天潢月映九微火風吹百和香來歡暫巧笑¶
(來歳時雜/詠作逢誤)還淚已啼粧(啼文苑英/華作沾)依稀猶洛汭倐忽似¶
髙唐别離不得見河漢漸湯湯¶
　　詠舞妓¶
管清羅薦合(清藝文類/聚作隨誤)絃驚雪袖遲逐唱回纎手聽曲¶
動蛾眉凝睛眄墮珥(凝睛句藝文類聚/作凝情顧眄墮誤)微睇託含辭日¶
<pb:KR4h0006_WYG_005-19a>¶
暮留嘉客相㸔愛此時¶
　　㸔新婚¶
霧夕蓮出水霞朝日照梁何如花燭夜輕扇掩紅粧良¶
人復灼灼席上自生光所悲髙駕動環佩出長廊¶
　　詠倡家¶
曖曖髙樓暮(曖曖宋刻作皎皎/今從藝文類聚)華燭帳前明羅幃雀釵¶
影寳瑟鳯雛聲夜花枝上發新月霧中生誰念當牕牖¶
相望獨盈盈¶
<pb:KR4h0006_WYG_005-19b>¶
　　詠白鷗嘲别者(藝文類聚無/嘲别者三字)¶
可憐雙白鷗朝夕水上遊何言異棲息雌住雄不留孤¶
飛出渚浦獨宿下滄洲東西從此去影響絶無由¶
　　學青青河邊草¶
春園日應好(日文苑英/華作已)折花望逺道秋夜苦復長抱衾¶
靣空牀(靣文苑英/華作向)吹樓下促節(樓文苑英/華作臺)不言於此别¶
歌筵掩團扇何時一相見絃絶猶依軫葉落裁下枝即¶
此雖云别方我未成離¶
<pb:KR4h0006_WYG_005-20a>¶
　　嘲劉孝綽¶
房櫳滅夜火牕户映朝光妖女搴帷出蹀躞初下牀雀¶
釵横曉髩蛾眉艶宿粧稍聞玉釧逺猶憐翠被香寜知¶
早朝客參池已鴈行¶
　　王樞古意應蕭信武教¶
朝取饑蠶食夜縫千里衣復聞南陌上日暮采蓮歸青¶
苔覆寒井紅藥間青薇人生樂自極良時徒見違何由¶
及新燕雙雙還共飛¶
<pb:KR4h0006_WYG_005-20b>¶
　　至烏林村見采桑者聊以贈之¶
遥見提筐下妍翩實端妙將去復回身欲語先為笑閨¶
中初别離不許覔新知空結茱萸帶敢報木蘭枝¶
　　徐尚書座賦得可憐(此賦可憐之態呉氏本註一/作阿憐蓋誤以為人名也)¶
紅蓮披早露玉貌映朝霞飛燕啼粧罷顧挿歩摇花&KR0146;¶
匝金鈿滿(&KR0146;宋刻/作溘誤)參差繡領斜暮還垂瑶帳香燈照九¶
華¶
　　庾丹秋閨有望¶
<pb:KR4h0006_WYG_005-21a>¶
耿耿横天漢飄飄出岫雲月斜樹倒影風至水囘文已¶
泣機中婦復悲牀上君羅襦曉長襞翠被夜徒薰空汲¶
銀牀井誰縫金縷裙所思竟不至空持清夜分¶
　　夜夢還家¶
歸飛夢所憶共子汲寒漿銅瓶細絲綆綺井白銀牀雀¶
出丰茸樹蟲飛瑇瑁梁離人不相見難忍對春光¶
　¶
　¶
<pb:KR4h0006_WYG_005-21b>¶
　¶
　¶
　¶
　¶
　¶
　¶
　¶
　玉臺新詠考異巻五¶
