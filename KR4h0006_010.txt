# -*- mode: mandoku-view; -*-
#+TITLE: 玉臺新詠考異
#+DATE: 2015-08-25 00:30:46.431918
#+PROPERTY: ID KR4h0006
#+PROPERTY: BASEEDITION WYG    
#+PROPERTY: JUAN 卷十
<pb:KR4h0006_WYG_010-1a>¶
欽定四庫全書¶
　玉䑓新詠考異巻十¶
　　　　　　　　　　姚安府知府紀容舒撰¶
　　古絶句四首¶
藁砧今何在山上復有山何當大刀頭破鏡飛上天¶
日暮秋雲隂江水清且深何用通音信蓮花瑇瑁簮¶
兎絲從長風根莖無㫁絶無情尚不離有情安可别¶
南山一樹桂上有雙鴛鴦千嵗常交頸歡愛不相忘¶
<pb:KR4h0006_WYG_010-1b>¶
　　賈充與妻李夫人連句三首¶
室中是阿誰歎息聲正悲(賈/公)歎息亦何為但恐大義虧¶
(夫/人)大義同膠漆匪石心不移(賈/公)人誰不慮終日月有合¶
離(夫/人)我心子所達子心我亦知(賈/公)若能不食言與君同¶
所宜(夫/人)¶
　　孫綽情人碧玉歌二首(樂府詩集作古詞然/蓺文類聚亦作孫綽)¶
碧玉小家女不敢攀貴德感郎千金意愧無傾城色¶
碧玉破𤓰時相為情顛倒(相諸本多作郎然義可/兩通則不必埶彼改此)感郎¶
<pb:KR4h0006_WYG_010-2a>¶
不羞難(難樂府詩/集作郎)回身就郎抱¶
　　王獻之桃葉歌二首¶
桃葉復桃葉渡江不用檝但渡無所苦我自迎接汝(迎/接)¶
(蓺文類聚作接迎古樂府此句作我自/來迎接然隋書五行志所引與宋刻同)¶
桃葉復桃葉桃葉連桃根相憐兩樂事獨使我殷勤(殷/勤)¶
(蓺文類聚作纒/綿于古音亦諧)¶
　　桃葉答王團扇歌三首(樂府桃葉歌不署名氏然/古今樂録及隋書皆明言)¶
　　(為子敬作是無可疑惟此歌樂府引古今樂録云/起王珉嫂婢謝芳姿所列古詞八首内第七首署)¶
<pb:KR4h0006_WYG_010-2b>¶
　　(王金珠餘皆無名其第八首即此第三首末二句/與謝芳姿歌大同小異似衍謝歌而為之均無桃)¶
　　(葉之説然初學記蓺文類聚皆初唐之書去孝穆/時不逺已皆載為桃葉與此書同葢婦人女子之)¶
　　(作詞人喜傳為佳話輾轉附㑹往往失真傳聞異/詞歴代皆有孝穆所據又當别有一本今則不可)¶
　　(考/耳)¶
七寳畫團扇燦爛明月光與郎却暄暑相憶莫相忘¶
青青林中竹可作白團扇動摇郎玉手因風託方便¶
團扇復團扇(下團扇字蓺文/類聚作向誰)持許自障靣憔悴無復理¶
羞與郎相見¶
<pb:KR4h0006_WYG_010-3a>¶
　　謝靈運東陽谿中贈答二首¶
可憐誰家婦緑流洒素足明月在雲間迢迢不可得¶
可憐誰家郎緑流乗素舸但聞情若為月就雲中堕¶
　　宋孝武詩三首¶
督䕶上征去(上征去樂府詩/集作初征時)儂亦惡聞許(惡宋刻作思/悞今從樂府)¶
(詩/集)願作石尤風四面㫁行旅¶
黄河流無極洛陽數千里坎坷戎旅間(戎旅宋刻作我/途悞今從樂府)¶
(詩/集)何由見歡子¶
<pb:KR4h0006_WYG_010-3b>¶
　　　丁都䕶歌二首(後一首樂府詩/集作王金珠)¶
自君之去矣金翠闇無精思君如日月回環晝夜生¶
　　　擬徐幹詩一首(蓺文類聚/作擬室思)¶
　　許瑶之詩二首(宋刻目録作許瑶之而題則作許/瑶按詩品齊有許瑶之則題為悞)¶
　　(脱今從目/録補之字)¶
端木生河側因病遂成妍朝將雲髻别夜與蛾眉連¶
　　　詠柟榴枕(呉都賦柟榴之木註曰柟榴木之盤/結者材理堅邪可作器然則柟榴即)¶
　　　(所謂木癭榴字瘤字假借/通用耳故曰因病成妍也)¶
<pb:KR4h0006_WYG_010-4a>¶
昔如影與形今如胡與越不知行逺近忘却離年月(却/宋)¶
(刻作去葢悞脱半字/今從馮氏校本註)¶
　　　閨婦答隣人¶
　　鮑令暉寄行人一首¶
桂吐兩三枝蘭開四五葉是時君不歸春風徒笑妾¶
　　近代西曲歌五首¶
生長石城下開門對城樓(門樂府詩/集作窻)城中美年少(美年/少樂)¶
(府詩集作/諸少年)出入見依投¶
<pb:KR4h0006_WYG_010-4b>¶
　　　石城樂¶
有客數寄書無信心相憶莫作瓶落井一去無消息¶
　　　估客樂¶
歌舞諸少年娉婷無種迹(此句未詳大&KR1328;樂府多雜方/言不能盡通於後世其悞否)¶
(葢不/可知)菖蒲花可憐聞名不曾識¶
　　　烏夜啼¶
朝發襄陽城暮至大堤宿大堤諸女兒花艶驚郎目¶
　　　襄陽樂¶
<pb:KR4h0006_WYG_010-5a>¶
暫出白門前楊柳可藏烏郎作沉水香(郎古樂/府作歡)儂作博¶
山爐¶
　　　楊叛兒(楊宋刻/作陽悞)¶
　　近代吴歌九首¶
朝日照北林(樂府詩集作明月照桂/林語意與春景無涉)初花錦繡色誰能¶
春不思獨在機中織¶
　　　春歌(此及下三首按樂府皆當/冠以子夜字葢宋刻悞脱)¶
鬰蒸仲暑月長嘯北湖邉芙蓉始結葉抱艶未成憐(宋/刻)¶
<pb:KR4h0006_WYG_010-5b>¶
(始作如抱作抛並/悞今從樂府詩集)¶
　　　夏歌¶
秋風入窻裡(風樂府詩/集作夜悞)羅帳起飄颺仰頭看明月寄情¶
千里光¶
　　　秋歌¶
淵氷厚三尺素雪覆千里我心如松栢君心復何似(君/心)¶
(樂府詩集/作君情)¶
　　　冬歌¶
<pb:KR4h0006_WYG_010-6a>¶
黄葛結䝉蘢生在洛溪邉花落隨流去何見逐流還(樂/府)¶
(詩集此句下有還亦不復鮮一/句疑孝穆以其竭情而刪之)¶
　　　前谿¶
新衫繡裲襠(新宋刻作留悞今從樂府詩集/  裲襠樂府詩集作兩端悞)迮置羅裙¶
裡(置樂府詩集作著義可兩存裙宋刻作裳按末/句正應此句不應上下異文今從樂府詩集)行步¶
動微塵羅裙隨風起¶
　　　上聲¶
迢遥天無柱流漂萍無根單身如螢火持底報郎恩¶
<pb:KR4h0006_WYG_010-6b>¶
　　　歡聞¶
紅羅複斗帳四角垂珠璫(珠宋刻作朱悞/今從樂府詩集)玉枕龍鬚席¶
郎眠何處牀¶
　　　長樂佳(佳宋刻/作住悞)¶
楊柳得春風一低復一昻誰能空相憶獨眠度三陽¶
　　　讀曲(宋刻作獨曲按樂府詩集引古今樂録曰/讀曲歌者元嘉十七年袁后崩百官不敢)¶
　　　(作聲歌或因酒醼止竊聲讀曲細/吟而已以此為名然則作獨為悞)¶
　　近代雜歌三首¶
<pb:KR4h0006_WYG_010-7a>¶
稽亭故人去九里新人還送一便迎兩無有暫時閒¶
　　　潯陽樂(潯宋刻/悞作尋)¶
青荷葢緑水芙蓉發紅鮮下有並根藕上生同心蓮(發/樂)¶
(府詩集作披同心/樂府詩集作並目)¶
　　　青陽歌曲(樂府詩集/作青陽度)¶
春蠶不應老晝夜長懐絲(絲宋刻作思吴歌西曲多借/隐語然率不露本字今從樂)¶
(府詩/集)何惜微軀盡纒綿自有時¶
　　　蠶絲歌(樂府詩集/作蠶絲)¶
<pb:KR4h0006_WYG_010-7b>¶
　　近代雜詩一首¶
玉釧色未分衫輕似露腕舉袖欲障羞回持理髪亂¶
　　丹陽孟珠歌一首¶
陽春二三月草與水同色道逢遊冶郎恨不早相識¶
　　錢塘蘇小小歌一首¶
妾乗油壁車郎騎青驄馬何處結同心西陵松栢下¶
　　王元長詩四首¶
花蒂今何在示是林下生(示蓺文類/聚作不悞)何當垂兩髻團扇¶
<pb:KR4h0006_WYG_010-8a>¶
雲間明¶
　　　擬古(蓺文類聚作/代藁砧悞)¶
自君之出矣金爐香不然思君如明燭中宵空自煎¶
　　　代徐幹¶
秋夜長復長夜長樂未央舞袖拂明燭歌聲繞鳯梁¶
　　　秋夜¶
冰容慙逺鑑水質謝明輝是照相思夕早望行人歸¶
　　　詠火(宋刻原註離/合賦物為詠)¶
<pb:KR4h0006_WYG_010-8b>¶
　　謝朓詩四首¶
夕殿下珠簾流螢飛復息長夜縫羅衣思君此何極¶
　　　玉階怨¶
渠椀送佳人玉桮邀上客車馬一東西别後思今夕¶
　　　金谷聚¶
緑草蔓如絲雜樹紅英發無論君不歸君歸芳已歇¶
　　　王孫遊¶
佳期期未歸望望下鳴機徘徊東陌上月出行人稀¶
<pb:KR4h0006_WYG_010-9a>¶
　　　同王主簿有所思¶
　　虞炎有所思一首(後山詩話以黄鳥句為謝朓/詩葢由悞解詩品不足為據)¶
紫藤拂花樹黄鳥度青枝(宋刻作間青枝蓺文類聚作/度青枝按鍾嶸詩品言學謝)¶
(朓劣得黄鳥度青/枝則作度為是)思君一嘆息苦淚應言垂¶
　　沈約詩三首¶
分首桃林岸(首文苑英/華作手)送别峴山頭(送蓺文類聚文/苑英華皆作望)若¶
欲寄音息(音息文苑英華作書/信蓺文類聚作音信)漢水向東流¶
　　　襄陽白銅鞮¶
<pb:KR4h0006_WYG_010-9b>¶
殘朱猶曖曖餘粉尚霏霏(尚宋刻/作上悞)昨宵何處宿今晨拂¶
露歸¶
　　　早行逢故人車中為贈¶
影斜逐月來香逺随風入言是定知非欲笑翻成泣¶
　　　為鄰人有懐不至¶
　　施榮泰詠王昭君一首¶
垂羅下椒閣舉袖拂胡塵唧唧撫心歎蛾眉誤殺人¶
　　髙爽詠酌酒人一首¶
<pb:KR4h0006_WYG_010-10a>¶
長筵廣未同上客嬌難逼還桮了不顧回身正顔色¶
　　吴興妖神贈謝府君覧一首(馮氏詩紀作呉興妓/童詩極言玉䑓妖神)¶
　　(之悞然不言何據按太平御覧釵部收此詩作呉/興妖童贈謝府君詩云出志怪馮氏殆因别本訛)¶
　　(神為童遂視妖為妓耳然詩載/志怪是妖明矣妓則何怪之有)¶
玉釵空中堕金鈿色行歇(行太平御/覧作已)獨泣謝春風孤夜¶
傷明月(太平御覧作/良夜辜明月)¶
　　江洪詩七首¶
風生緑葉聚波動紫莖開含花復含實正待佳人來¶
<pb:KR4h0006_WYG_010-10b>¶
白日和清風輕雲雜髙樹忽然當此時采菱復相遇¶
　　　采菱二首¶
潺湲復皎潔輕鮮自可悦(自蓺文類/聚作尚悞)横使有情禽照影¶
自孤絶¶
塵容不忍飾(飾宋刻作飭今/從蓺文類聚)臨池思客歸誰能取渌水¶
(能蓺文類/聚作知)無趣浣羅衣¶
　　　渌水曲二首¶
孀居憎四時况在秋閨内凄葉落晩暉虚庭吐寒菜¶
<pb:KR4h0006_WYG_010-11a>¶
北牖風催樹(催疑/作摧)南籬寒蛩吟庭中無限月思婦夜鳴¶
砧¶
　　　秋風二首(宋刻原註已上六/首和巴陵王四詠)¶
上車畏不妍顧盼更斜轉太恨畫眉長猶言顔色淺¶
　　　詠美人治粧¶
　　范靖婦詩三首¶
早信丹青巧重貨洛陽師(貨文苑英華作賂又註曰/毛延夀長安人作洛陽非)千¶
金買蟬髩百萬冩蛾眉¶
<pb:KR4h0006_WYG_010-11b>¶
今朝猶漢地明旦入胡關髙堂歌吹逺遊子夢中還(宋/刻)¶
(原註一本云情寄南雲返思逐北風還可按情/寄二句殊笨滯然此本遊子二字亦不  解)¶
　　　王昭君嘆二首¶
輕髩學浮雲雙蛾擬初月水澄正落釵萍開理垂髪¶
　　　映水曲¶
　　何遜詩五首¶
苑門闢千扇苑户開萬扉樓殿聞珠履(聞宋刻作間/悞今從本集)竹¶
樹隔羅衣¶
<pb:KR4h0006_WYG_010-12a>¶
　　　南苑(本集作苑/中絶句)¶
閨閣行人㫁房櫳月影斜誰能北窻下獨對後園花(園/本)¶
(集作/庭)¶
　　　閨怨¶
燕子戱還檐飛花落枕前寸心君不見拭淚坐調絃¶
　　　為人妾思(本集思/作怨)¶
可聞不可見能重復能輕鏡前飄落粉琴上響餘聲¶
　　　詠春風¶
<pb:KR4h0006_WYG_010-12b>¶
竹聲響南窻月光照東壁誰知獨夜覺枕前雙淚滴¶
　　　秋閨(本集作閨怨/絶句第二首)¶
　　吴均雜絶句四首(目録作新絶句然體仍舊格不/應云新當由字形相近而悞)¶
晝蟬已傷念夜露復沾衣昔别曾何道(曽宋刻作昔悞/馮氏校本一作)¶
(曽今/從之)今夕螢火飛¶
錦腰連枝滴繡領合歡斜夢中難言見(難疑/作雖)終成亂眼¶
花¶
蜘蛛檐下掛絡緯井邉啼何曽得見子照鏡窻東西¶
<pb:KR4h0006_WYG_010-13a>¶
泣聽離夕歌悲銜别時酒自從今日去當復相思否¶
　　王僧孺詩二首¶
雪罷枝即青氷開水便緑(水文苑英/華作春)復聞黄鳥聲(聲宋/刻作)¶
(思悞今從/文苑英華)全作相思曲(全宋刻作令悞/今從蓺文類聚)¶
　　　春思¶
日晩應歸去上客乆盤桓稍知玉釵重漸覺羅襦寒¶
　　　為徐僕射¶
　　徐悱婦詩三首(按此三詩皆涉佻蕩出自文士不/過溺情之語出自閨閣則為累德)¶
<pb:KR4h0006_WYG_010-13b>¶
　　(之詞唐蓺文志載令&KR0570;有集三巻如以此等自編/於集信為理所必無如其本集不収而以委巷傳)¶
　　(聞載諸簡牘無論編此書時距令&KR0570;之時不逺劉/氏徐氏多列華簮未必聽其宣播即以孝□而言)¶
　　(彭城之佚女即東海之宗婦亦㫁不登諸集内以/貽家牒之羞以意推之此書排纂之例葢以所卒)¶
　　(之嵗為先後第六巻中徐悱在姚翻前令&KR0570;則在/姚翻後此忽移令&KR0570;於姚前不應自亂其例疑此)¶
　　(三首皆徐悱詩而傳冩悞増一婦字猶六巻答唐/嬢七夕所穿針詩本令&KR0570;作而傳冩悞脱一婦字)¶
　　(耳魯魚帝虎考証為難年逺人湮雖未可以臆㫁/而有兹矛盾不妨疑以傳疑姑識所見待博雅者)¶
　　(更考/之)¶
長廊欣目送廣殿悦逢迎何當曲房裡幽隐無人聲¶
<pb:KR4h0006_WYG_010-14a>¶
　　　光宅寺¶
夕泣已非疎(已宋刻作以於義/未愜今從詩紀)夢啼真太數惟應夜枕¶
知過此無人覺¶
　　　題甘蕉葉示人¶
兩葉雖為贈(兩葉二/字未詳)交情永未因同心處何限支子最¶
關人¶
　　　摘同心支子贈謝孃因附此詩¶
　　姚翻詩三首(此三首宋刻題姚翻後村詩話亦引/為姚翻詩馮氏詩紀併以為令&KR0570;詩)¶
<pb:KR4h0006_WYG_010-14b>¶
　　(悞/)¶
臨妝欲含涕羞畏家人知還持粉中絮擁淚不聽垂¶
　　　代陳慶之美人為詠¶
覺罷方知恨人心定不同誰能對角枕長夜一邉空¶
　　　夢見故人¶
黄昏信使㫁銜怨心悽悽回鐙向下榻轉面暗中啼¶
　　　有期不至¶
　　王環代西豐侯美人一首¶
<pb:KR4h0006_WYG_010-15a>¶
于今辭宴語方念泣離違無因從朔雁一向黄河飛¶
　　梁武帝詩二十七首¶
秋月出中天逺近無偏異共照一光輝各懐離别思¶
　　　邉戍詩(戍宋刻/作戎悞)¶
堂中綺羅人席上歌舞兒待我光泛艶為君照参差¶
　　　詠燭¶
昔聞蘭蕙月獨是桃李年春心儻未寫為君照情筵¶
　　　詠筆(題與詩不相/應筆字疑悞)¶
<pb:KR4h0006_WYG_010-15b>¶
柯亭有奇竹含情獨抑揚妙聲發玉指龍音響鳯皇(既/曰)¶
(龍音又曰響鳯皇語/殊夾雜疑龍字有悞)¶
　　　詠笛¶
腕弱低復舉身輕由回縱可謂冩自歡(此句/未詳)方與心期¶
共¶
　　　詠舞¶
傾城非人美(此句/未詳)千載難重逢(重宋刻作里悞馮氏校/本註一作重今從之)¶
雖懐軒中意愧無髩髪容¶
<pb:KR4h0006_WYG_010-16a>¶
　　　連句詩(髩髪用衞子夫更衣事與宫妾連吟/之作句間當有子注傳冩失之耳)¶
堦上香入懐(香宋刻作歌悞/今從蓺文類聚)庭中花照眼春心一如此¶
(一樂府詩/集作鬰悞)情來不可限(可限蓺文類/聚作自限悞)¶
蘭葉始滿地梅花已落枝持此可憐意摘以寄心知¶
朱日光素氷黄花映白雪折梅待佳人共道揚春月(道/字)¶
(未詳樂府詩集/作迎較有文義)¶
　　　春歌三首(此及下夏歌秋歌皆子夜四時歌宋/刻悞脱其搃題然蓺文類聚已如此)¶
　　　(葢相沿之/省文也)¶
<pb:KR4h0006_WYG_010-16b>¶
江南蓮花開紅花覆碧水色同心復同藕異心無異(蓺/文)¶
(類聚别載一首曰江南蓮花水紅光復碧色同絲有同/藕異心無異菂未詳即此首之别本抑或另一首也)¶
閨中花如繡簾上露如珠欲知有所思停織復歭&KR2152;¶
玉盤著朱李金杯盛白酒雖欲持自親(親宋刻悞作新/今從樂府詩集)¶
復恐不甘口¶
含桃落花日黄鳥營飛時君住馬已疲妾去蠶欲饑(已/古)¶
(樂府作欲欲/古樂府作己)¶
　　　夏歌四首¶
<pb:KR4h0006_WYG_010-17a>¶
繡帶合歡苣(苣馮氏校本作炬悞樂府詩集作結義/可兩存蓺文類聚作給亦結字悞刋也)錦¶
衣連理文懐情入夜月(懐情宋刻作情懐/今從樂府詩集)含笑出朝雲¶
七采紫金柱九華白玉梁但歌雲不去含吐有餘香¶
吹滿未可停(滿宋刻作蒲樂府詩集/作漏並悞今從詩紀)絃㫁當更續俱作¶
雙絲引(絲樂府詩/集作思)共奏同心曲¶
當信抱梁期莫聽回風音鏡中兩入髻(此句未詳中樂/府詩集作上亦)¶
(未/詳)分明無兩心¶
　　　秋歌四首¶
<pb:KR4h0006_WYG_010-17b>¶
恃愛如欲進含羞未肯前(未肯古樂/府作出不)朱口發豔歌(朱口/宋刻)¶
(作口朱悞今/從古樂府)玉指弄嬌絃¶
朝日照綺錢光風動紈羅巧笑倩兩犀美目揚雙蛾¶
　　　子夜歌二首¶
花色過桃杏名稱重金瓊名歌非下里含笑作上聲¶
　　　上聲歌一首¶
艶艶金樓女心如玉池蓮持底報郎恩俱期遊梵天(梵/樂)¶
(府詩集/作楚悞)¶
<pb:KR4h0006_WYG_010-18a>¶
南有相思木合影復同心(合影宋刻作含情/悞今從樂府詩集)遊女不可¶
求誰能空息隂(空息隂樂府詩/集作識得音悞)¶
　　　歡聞歌二首¶
手中白團扇净如秋團月(團蓺文類/聚作圓)清風任動生嬌香¶
隨意發(香隨樂府詩集作聲/任蓺文類聚作香乗)¶
　　　團扇歌一首¶
杏梁日始照蕙席歡未極碧玉奉金杯緑酒助花色¶
　　　碧玉歌一首¶
<pb:KR4h0006_WYG_010-18b>¶
陌頭征人去閨中女下機含情不能言送别沾羅衣¶
草樹非一香花葉百種色寄語故情人(故宋刻作古悞/今從樂府詩集)¶
知我心相憶¶
龍馬紫金鞍翠眊白玉羈照耀雙闕下知是襄陽兒¶
　　　襄陽白銅鞮歌三首¶
　　皇太子雜題二十一首(宋刻原/註簡文)¶
被空眠數覺寒重夜風吹羅幃非海水那得度前知(度/字)¶
(未/詳)¶
<pb:KR4h0006_WYG_010-19a>¶
　　　寒閨¶
本是巫山來無人睹容色惟有楚王臣曾言夢相識¶
　　　行雨¶
依帷䝉重翠帶日聚輕紅定為歌聲起非關團扇風¶
　　　梁塵¶
兎絲生雲夜(月不應稱兎絲吴氏註謂當作兎腹然兎/腹生雲於文未愜疑本是兎影傳冩者見)¶
(艶詞多用兎絲/字因而筆悞耳)蛾形出漢時(蛾形吴氏本作蛾影註引/漢影蛾池事按洞㝠記蛾)¶
(字從女不從虫乃嫦/娥字非蛾眉字也)欲傳千里意不照十年悲¶
<pb:KR4h0006_WYG_010-19b>¶
　　　華月(宋刻原註已/上雜詠四首)¶
北斗闌干去夜夜心獨傷月輝横射枕鐙光半隐床¶
　　　夜夜曲(原題作擬沈隐侯夜夜曲/古樂府遂作沈約詩悞)¶
暫别兩成疑開簾生舊憶都如未有情更似新相識¶
　　　從頓還城南¶
容行祗念路相將度江口(將樂府詩/集作争)誰知堤上人拭淚¶
空摇手¶
　　　春江曲¶
<pb:KR4h0006_WYG_010-20a>¶
新禽應節歸俱向吹樓飛入簾驚釧響來窻碍舞衣¶
　　　新燕¶
弹筝北窻下夜響清音愁張髙絃易㫁心傷曲不遒¶
　　　弹筝¶
錦幔扶船列(列宋刻/作烈悞)蘭橈拂浪浮去燭猶文水(文字未/詳疑當)¶
(作/交)餘香尚滿舟¶
　　　夜遣内人還後舟¶
頂分如兩髻簮長騐上頭捉桮如欲轉疑殘已復留¶
<pb:KR4h0006_WYG_010-20b>¶
　　　詠武陵王左右伍暠傳杯¶
可嘆不可思可思不可見餘絃斷瑟柱殘朱染歌扇¶
寂寂暮檐響黯黯垂簾色惟有瓴甋菭如見蜘蛛織¶
入林看碚&KR1235;(碚&KR1235;疑當/作蓓蕾)春至定無賖何時一可見更得¶
似梅花¶
　　　有所傷三首¶
遊戯長楊苑擕手雲䑓間歡樂未窮已白日下西山¶
　　　遊人¶
<pb:KR4h0006_WYG_010-21a>¶
腰肢本獨絶眉眼特驚人判自無相比還來有洛神¶
　　　絶句賜麗人¶
散誕垂紅帔斜柯插玉簪可憐無有比恐許值千金¶
　　　遥望¶
别來顦顇久他人怪容色只有匣中鏡還持自相識¶
　　　愁閨照鏡¶
可憐片雲生暫重復還輕欲使襄王夢應過白帝城¶
　　　浮雲¶
<pb:KR4h0006_WYG_010-21b>¶
綠葉朝朝黄紅顔日日異譬喻持相比那堪不愁思¶
　　　寒閨(以詩意推之/當是秋閨)¶
婉娩新上頭湔裠出樂遊帶前結香艸鬟邊揷石榴¶
　　　和人渡水¶
　　蕭子顯二首¶
金羈遊俠子綺機離思妾春度人不歸望花盡成葉¶
　　　春閨思¶
二月春心動遊望桃花初囘身隱月扇却步斂風裾¶
<pb:KR4h0006_WYG_010-22a>¶
　　　詠苑中遊人¶
　　劉孝綽詩二首¶
菱莖時繞釧棹水或沾妝不辭紅袖濕惟憐綠葉香¶
　　　遥見美人采荷¶
采蔆非采菉日暮且盈舠歭&KR2152;不敢進畏欲比殘桃¶
　　　詠采蔆小兒¶
　　庾肩吾詩四首¶
歌聲臨畫閣舞袖出芳林石城定若逺前溪應幾深¶
<pb:KR4h0006_WYG_010-22b>¶
　　　詠舞曲應令¶
故年齊總角今春半上頭那知夫婿好能降使君留¶
　　　詠主人少姬應教¶
委翠似知節含芳如有情全由履跡少併欲上階生¶
　　　詠長信宫中草¶
蘭堂上客至綺席清絃撫自作明君詞還教綠珠舞¶
　　　石崇金谷妓¶
　　王臺卿同蕭治中十詠二首¶
<pb:KR4h0006_WYG_010-23a>¶
空度髙樓月非復三五年何須照床裏終是一人眠¶
　　　蕩婦髙樓月¶
斂容送君别一斂無開時只應待相見還將笑解眉¶
　　　南浦别佳人¶
　　劉孝儀詩二首¶
金鈿已照耀白日未蹉跎欲待黄昏後含羞淺渡河¶
　　　詠織女¶
蓮名堪百萬石性重千金不解無情物那得似人心¶
<pb:KR4h0006_WYG_010-23b>¶
　　　詠石蓮¶
　　劉孝威和定襄侯八絶初笄一首¶
合鬟仍昔髪畧髩即前絲(畧當作掠然二/字古人亦通用)從今一梳罷¶
無復更縈時¶
　　江伯瑶和定襄侯八絶楚越衫一首¶
裁縫在篋笥薰髩帶餘香(薰髩二/字未詳)開看不忍著一見落¶
千行¶
　　劉泓詠繁華一首¶
<pb:KR4h0006_WYG_010-24a>¶
可憐宜出衆的的最分明秀媚開雙眼風流著語聲¶
　　何曼才為徐陵傷妾詩一首¶
遲遲衫掩淚憫憫恨縈胸無復専房日猶望下山逢¶
　　蕭驎詠袙複一首(袙宋刻目錄作袙按衵服字雖/出左傳然與複字不屬劉熈釋)¶
　　(名帕複横帕其腹也段成式酉陽雜俎載鬼以繗/帊複贈辛祕帶有一結蓋即帕腹之異文徐鉉説)¶
　　(文新附字註曰幞帕也丁度集韻曰幞袙也韓愈/元和聖徳詩以紅帕首續漢書輿服志載秦始以)¶
　　(絳帕為武將首飾則帕帊袙本屬一字此/作袙複與酉陽雜俎正合目錄作衵悞也)¶
的的金絃净離離寶襊分纎腰非學楚寛帶為思君(初/學)¶
<pb:KR4h0006_WYG_010-24b>¶
(記收於裠部題曰詠裠複詩作皛皛金紗净離離/寶縫裠腰非學楚舞寛帶為思君皆與此不同)¶
　　紀少瑜詠殘鐙一首¶
殘鐙猶未滅將盡更揚輝惟餘一兩焰纔得解羅衣¶
　　王叔英婦暮寒一首¶
梅花自爛發百舌早迎春愈寒衣愈薄(二愈字宋刻/併悞作逾)未¶
肯惜腰身(惜宋刻/作懐悞)¶
　　戴暠詠欲眠詩一首¶
拂枕薰紅帊囘鐙復解衣旁邊知夜久不唤定應歸¶
<pb:KR4h0006_WYG_010-25a>¶
　　劉孝威二首(馮氏校本註曰此二首宋本所無與/第八巻徐悱同例按宋刻實有此二)¶
　　(首但孝威業已見前顯為後/人附入宋刻偶然失注耳)¶
朝日大風霜寄事是交傷(此句/未詳)葉落枝柯净常自起棊¶
張(呉氏本註曰/棊疑作箕)¶
　　　古體雜意¶
可憐將可念可念值千金惟言有一恨恨不逐人心¶
　　　詠佳麗¶
　¶
<pb:KR4h0006_WYG_010-25b>¶
　¶
　¶
　¶
　¶
　¶
　¶
　¶
　玉臺新詠考異巻十¶
